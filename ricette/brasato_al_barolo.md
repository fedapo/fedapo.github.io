# Brasato al Barolo

(per 4 persone)

## Ingredienti

- 800 g di carne magra della coscia di manzo
- 50 g di pancetta
- 50 g di burro
- una spruzzatina di brandy
- farina

## Ingredienti per la marinatura:

- 1 bottiglia di Barolo non molto invecchiato
- 2 o 3 carote
- 2 costole di sedano
- 1 cipolla
- le foglie di un rametto di rosmarino
- 3 chiodi di garofano
- 1 pizzico di timo
- 1 spicchio d'aglio
- 1 foglia di alloro
- 1 pezzetto di cannella
- 3 grani di pepe raccolti in un sacchettino di garza
  
## Preparazione

Steccate la carne con qualche listarella di pancetta, mettetela in una terrina
con le verdure tagliate a pezzetti e il sacchettino con gli aromi e le spezie;
versate il barolo, coprite con un piatto e lasciate marinare (circa un giorno),
coperto, in luogo fresco (non in frigo), rimescolando qualche volta. 
In una casseruola soffriggete nel burro la rimanente pancetta tritata, poi
rosolate la carne scolata e leggermente infarinata, versate quindi tutta la
marinata e portate a bollore; dopo una decina di minuti togliere il sacchettino
degli aromi, salate, coprite e portate a cottura a fuoco basso. 
Togliete quindi la carne e tenetela al caldo, passate il sugo nel passaverdure,
rimettetelo sul fuoco, addensatelo, regolatelo di sale e spruzzatelo col brandy. 
Dopo qualche minuto di bollore versatelo sulla carne affettata e servite con
polenta o pur√®. 
