---
title: Manzo alla bavarese
---
# Manzo alla bavarese

Per 6 persone.

## Ingredienti

- 900 gr carne macinata
- 100 gr prosciutto cotto (1 fetta)
- cannella in polvere
- 1/2 litro di vino bianco o rosso
- 1/2 bicchiere di olio
- 30 gr burro
- 1 spicchio di aglio
- 1 gambo di sedano
- 2 carote
- 1 rametto di rosmarino
- foglie di basilico e salvia
- farina bianca
- sale

## Preparazione

Alcune ore prima di cuocere il manzo steccatelo con il prosciutto cotto tagliato a bastoncini e l’aglio tagliato a filetti; quindi legatelo come fareste per un arrosto. Distribuite infine qua e là sulla carne qualche pizzico di cannella. Salate il manzo, sistematelo in una casseruola e versatevi sopra 1/2 litro di vino. Al momento di cuocerlo ponetelo al fuoco nella stessa casseruola in cui è rimasto a macero.
Fate cuocere la carne nel vino per circa un’ora a fuoco lento. Intanto mondate tutte le verdure, lavatele e tagliatele a pezzetti. Mettete al fuoco una larga casseruola con l’olio, fatevi rosolare per 15 minuti le verdure, quindi salatele. Versatevi dentro la carne con il suo sugo e continuate la cottura per un’ora rigirandola di tanto in tanto. A cottura ultimata sollevate la carne dal sugo e tritate le verdure nel passaverdure.
Fate addensare il sughetto con la farina, che avrete stemperato prima a parte in un poco di sugo. Mescolate con un cucchiaio di legno e fate bollire il sugo ancora per 10 minuti. Togliete la casseruola dal fuoco, incorporate il burro crudo col sughetto e versate il tutto sulla carne tagliata a fette e disposta su un piatto da portata.

Contorno: cavolfiori o spinaci lessati e dorati nel burro.
