---
title: Ravioli
---
# Ravioli alla genovese (Raiö ä zeneize)

Ingredienti per 6 persone.

## Per la pasta:

- 600 grammi di farina
- 2 uova
- 1 pizzico di sale.

## Per il ripieno:

- 300 grammi di scarola (o bietole)
- 200 grammi di borragine
- 1 animella lessata
- 30 grammi di filoni lessati
- 40 grammi di burro
- 100 grammi di polpa di vitello
- 100 grammi di magro di maiale
- 4 uova
- la mollica di un panino
- 3 cucchiaiate di parmigiano grattuggiato
- sale, pepe e maggiorana.

## Per condire:

sugo di carne (vedi salse, tuccu de carne).

## Preparazione:

Dopo aver eliminato le foglie più dure dalla scarola e dalla borragine, lavatele e lessatele in pochissima acqua salata per 5 minuti; scolatele, strizzatele bene e tritatele finimente. 
In una casseruola rosolate con il burro la carne di vitello, di maiale, poi tritatele finemente con l'animella e i filoni, a cui avrete tolto la pellicina. 
Unite le erbe tritate, le uova, la mollica di un panino inzuppata nel sugo di rosolatura della carne (o nel brodo), tre cucchiaini di parmigiano grattugiato, sale, pepe e pochissima maggiorana. 
Mescolare bene con un cucchiaio di legno.

Intanto impastare la farina con le uova, il sale e tanta acqua quanto basta per avere una
pasta di giusta consistenza, poi tirate due sfoglie sottili.
Distribuite su una sfoglia tanti mucchietti di ripieno, coprite con l'altra e tagliate i ravioli con
l'apposita rotellina. Oppure usate il raviolatore rettangolare con sfoglia fatta a macchina. 
Fate asciugare i ravioli all'aria per un paio d'ore e coceteli pochi per volta, in abbondante acqua bollente per 3-4 minuti dopo che avranno preso l'ebollizione.
Scolateli, distendeteli in un piatto di portata e conditeli con il sugo di carne e parmigiano.
Sono ottimi anche in brodo e allora tagliateli leggermente più piccoli e ricordate che faranno maggior riuscita!!!
