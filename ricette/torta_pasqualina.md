---
title: Torta pasqualina
---
# Torta pasqualina

Ingredienti per 2 torte di 25-26 cm di diametro

## RIPIENO

- Una cipolla grande, sedano, carota, prezzemolo, maggiorana.
- 8 carciofi grossi.
- 500 gr bietole
- 50 gr di burro, mezzo bicchiere di olio oliva.
- 300 gr di ricotta (+100 gr di quagliata “prescinsoeua” se reperibile)
- 100 gr parmigiano grattugiato.
- 12 uova
- Sale

Tritare finemente e far appassire i sapori (maggiorana esclusa)nel burro e olio.
Tagliare a pezzetti i carciofi e farli cuocere nel soffritto.
Bollire le bietole, scolarle strizzarle e tritarle, aggiungerle ai carciofi a metà cottura.
Salare e far raffreddare.
Unire al composto 6 uova intere, la ricotta passata, il parmigiano e la maggiorana, mescolare bene.

## PASTA

- 500 gr farina
- 50 gr burro e 3 cucchiai olio d’oliva.
- Sale ed acqua tiepida
- Fare una pasta abbastanza soda ma lavorabile col matterello.
- Far riposare almeno un’ora.

## COMPOSIZIONE

- Foderare le teglie, dopo averle unte con olio, con la pasta spessa un paio di millimetri
- Versare il ripieno preparato.
- Ricoprire il ripieno con uno strato di prescinsoeua (se l’avete trovata).
- Fare delle fossette nel ripieno in cui deporre un fiocco di burro, le uova intere aperte, un pizzico di sale e di parmigiano.
- Coprire la parte superiore con uno strato di pasta, arrotolandola sui bordi.
- Cuocere in forno per circa un’ora, 40 min tutto + 20 solo sotto.
